# -*- mode: mandoku-view; -*-
#+TITLE: 詩集傳
#+DATE: 2015-09-12 00:40:02.560342
#+PROPERTY: ID KR1c0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB09n0694-006詩集傳-卷六.
<pb:KR1c0009_SBCK_006-1a>¶
詩卷第六　朱熹集傳¶
　　唐一之十(唐國名本帝堯舊都在/禹貢冀州之域太行恒)¶
(山之西太原太岳之野周成王以/封弟叔虞爲唐矦南有晉水至子)¶
(爕乃改國號曰晉後徙曲沃又徙/居絳其地土瘠民貧勤儉質朴憂)¶
(深思逺有堯之遺風其詩不謂之/晉而謂之唐蓋仍其始封之舊號)¶
(耳唐叔所都在今太厡府/曲沃及絳皆在今絳州)¶
蟋蟀在堂歲聿(允橘/反)其莫(音/慕)今我不樂¶
<pb:KR1c0009_SBCK_006-1b>¶
(音洛/下同)日月其除(直慮/反)無巳大(音/泰)康職思¶
其居(叶音/據)好(呼報/反)樂無荒良士瞿瞿(俱/具)¶
(反○賦也蟋蟀蟲名似蝗而小正黒有/光澤如&KR0238;有角翅或謂之促織九月在)¶
(堂聿遂莫晚除去也大康過於樂也職/主也瞿瞿却顧之貌○唐俗勤儉故其)¶
(民閒終歲勞苦不敢少休及其歳晩務/閒之時乃敢相與燕飲爲樂而言今蟋)¶
(蟀在堂而歲忽巳晩矣當此之時而不/爲樂則日月將舎我而去矣然其憂深)¶
(而思逺也故方燕樂而又遽相戒曰今/雖不可以不爲樂然不巳過於樂乎盍)¶
<pb:KR1c0009_SBCK_006-2a>¶
(亦顧念其職之所居者使其雖好樂而/無荒若彼良士之長慮却顧焉則可以)¶
(不至於危亡也蓋其民俗之/厚而前聖遺風之逺如此)○蟋蟀在¶
堂歳聿其逝今我不樂日月其邁(叶力/制反)¶
無巳大康職思其外(叶五/隊反)好樂無荒良¶
士蹶蹶(俱衛反○賦也逝邁皆去也外/餘也其所治之事固當思之而)¶
(所治之餘亦不敢忽蓋以事變或出於/平常思慮之所不及故當過而備之也)¶
(蹶蹶動而/敏於事也)○蟋蟀在堂役車其休今我¶
<pb:KR1c0009_SBCK_006-2b>¶
不樂日月其慆(吐刀反叶/佗矦反)無巳大康職¶
思其憂好樂無荒良士休休(賦也庶人/乗役車歲)¶
(晚則百工皆休矣慆過也休休安閑/之貌樂而有節不至於淫所以安也)¶
　　　蟋蟀三章章八句¶
山有樞(烏矦昌/朱二反)隰有榆(夷周以/朱二反)子有衣¶
裳弗曳弗婁(力矦力/俱二反)子有車馬弗馳弗¶
驅(祛尤虧/于二反)宛(於阮/反)其死矣他人是愉(他/矦)¶
<pb:KR1c0009_SBCK_006-3a>¶
(以朱二反〇興也樞荎也今刺榆也榆/曰枌也婁亦曵也馳走驅䇿也宛坐見)¶
(貌愉樂也○此詩蓋以答前篇之意而/解其憂故言山則有樞矣隰則有榆矣)¶
(子有衣裳車馬而不服不乗則一旦宛/然以死而它人取之以爲已樂矣蓋言)¶
(不可不及時爲樂然其/憂愈深而意愈蹙矣)○山有栲(音考/叶去)¶
(九/反)隰有杻(女九/反)子有廷内弗洒弗埽(叶/蘇)¶
(后/反)子有鍾鼓弗鼓弗考(叶去/九反)宛其死矣¶
他人是保(叶𥙷苟反○興也栲山樗也/似樗色小白葉差狹杻檍也)¶
<pb:KR1c0009_SBCK_006-3b>¶
(葉似杏而尖白色皮正赤其理多曲少/直材可爲弓弩幹者也考擊也保居有)¶
(也)山有&KR0238;(音/七)隰有栗子有酒食何不日¶
鼓瑟且以喜樂(音/洛)且以永日宛其死矣¶
他人入室(興也君子無故琴瑟不離於/側永長也人多憂則覺日短)¶
(飲食作樂可以/永長此日也)¶
　　　山有樞三章章八句¶
揚之水白石鑿鑿(子洛/反)素衣朱襮(音/博)從¶
<pb:KR1c0009_SBCK_006-4a>¶
子于沃(叶鬰/鎛反)旣見君子云何不樂(音洛/〇比)¶
(也鑿鑿巉巖貌襮領也諸侯之服繡黼/領而丹朱純也子指桓叔也沃曲沃也)¶
(○晉昭矦封其叔父成師于曲沃是爲/桓叔其後沃盛強而晉微弱國人將叛)¶
(而歸之故作此詩言水緩弱而石巉巖/以比晉衰而沃盛故欲以諸矦之服從)¶
(桓叔于曲沃且自喜其/見君子而無不樂也)○揚之水白石¶
皓皓(古老反叶/胡暴反)素衣朱繡(叶先/妙反)從子于¶
鵠(叶居/號反)旣見君子云何其憂(叶一笑反/○比也朱)¶
<pb:KR1c0009_SBCK_006-4b>¶
(繡即朱襮也/鵠曲沃邑也)○揚之水白石粼粼(利新/反)¶
我聞有命(叶彌/賔反)不敢以告人(比也粼粼/水清石見)¶
(之貌聞其命而不敢以告人者爲之隠/也桓叔將以傾晉而民爲之隱蓋欲其)¶
(成矣○李氏曰古者不軌之臣欲行其/志必先施小惠以收衆情然後民翕然)¶
(從之田氏之於齊亦猶是也故其召公/子陽生於魯國人皆知其巳至而不言)¶
(所謂我聞有命/不敢以告人也)¶
　　　揚之水三章二章章六句一章¶
<pb:KR1c0009_SBCK_006-5a>¶
　　　四句¶
椒聊之實蕃衍盈升彼其(音/記)之子碩大¶
無朋椒聊且(子餘/反)逺條且(興而比也椒/樹似茱茰有)¶
(針刺其實味辛而香烈聊語助也朋比/也且歎詞逺條長枝也○椒之蕃盛則)¶
(采之盈升矣彼其之子則碩大而無朋/矣椒聊且逺條且歎其枝逺而實益蕃)¶
(也此不知其所指/序亦以爲沃也)○椒聊之實蕃衍盈¶
匊(九六/反)彼其之子碩大且篤椒聊且逺¶
<pb:KR1c0009_SBCK_006-5b>¶
條且(興而比也兩手/曰匊篤厚也)¶
　　　椒聊二章章六句¶
綢(直留/反)繆(芒矦/反)束薪三星在天(叶鐵/因反)今¶
夕何夕見此良人子兮子兮如此良人¶
何(興也綢繆猶纏綿也三星心也在天/昬始見於東方建辰之月也良人夫)¶
(稱也○國亂民貧男女有失其時而後/得遂其㛰姻之禮者詩人叙其婦語夫)¶
(之詞曰方綢繆以束薪也而仰見三星/之在天今夕不知何夕也而忽見艮人)¶
<pb:KR1c0009_SBCK_006-6a>¶
(之在此旣又自謂曰子兮子兮其將柰/比良人何哉喜之甚而自慶之詞也)¶
○綢繆束芻(叶側/九反)三星在隅(叶語/口反)今夕¶
何夕見此邂(户懈/反)逅(胡豆反叶/很口反)子兮子¶
兮如此邂逅何(興也隅東南隅也昬見/之星至此則夜乆矣邂)¶
(逅相遇之意此爲/夫婦相語之詞也)綢繆束楚三星在戸¶
(矦古/反)今夕何夕見此粲(采旦/反)者(叶章/與反)子¶
兮子兮如此粲者何(興也户室户也户/必南出昬見之星)¶
<pb:KR1c0009_SBCK_006-6b>¶
(至此則夜分矣粲美也此爲夫語婦/之詞也或曰女三爲粲一妻二妾也)¶
　　　綢繆三章章六句¶
有杕之杜其葉湑湑(私叙/反)獨行踽踽(俱/禹)¶
(反)豈無他人不如我同父(扶雨/反)嗟行之¶
人胡不比(毗志/反)焉人無兄弟胡不佽(七/利)¶
(反)焉(興也枤特也杜赤棠也湑湑盛貌/踽踽無所親之貌同父兄弟也比)¶
(輔佽助也<折 t="33"/>○此無兄弟者自傷其孤特/而求助於人之詞言枤然之杜其葉猶湑)¶
<pb:KR1c0009_SBCK_006-7a>¶
(湑然而人無兄弟則獨行踽踽曽杜之/不如矣然豈無他人之可與同行也哉)¶
(特以其不如我兄弟是以不免於踽踽/耳於是嗟嘆行路之人何不閔我之獨)¶
(行而見親憐我之/無兄弟而見助乎)○有枤之杜其葉菁¶
菁(子零/反)獨行睘睘(求螢/反)豈無他人不如¶
我同姓(叶桑/經反)嗟行之人胡不比焉人無¶
兄弟胡不佽焉(興也菁菁亦盛貌/睘睘無所依貌)¶
　　　枤杜二章章九句¶
<pb:KR1c0009_SBCK_006-7b>¶
羔裘豹袪(起居起/據二反)自我人居居(斤於斤/御二反)¶
豈無他人維子之故(攻乎古慕二反〇/賦也羔裘君純羔)¶
(大夫以豹飾袪/𬒮也居居未詳)○羔裘豹褎(徐救/反)自我¶
人究究豈無他人維子之好(呼報反叶/呼候反〇)¶
(賦也褎猶袪也/究究亦未詳)¶
　　　羔裘二章章四句(此詩不知所/謂不敢強解)¶
肅肅鴇羽集干苞栩(況禹/反)王事靡盬(音/古)¶
<pb:KR1c0009_SBCK_006-8a>¶
不能蓺稷黍父母何怙(候古/反)悠悠蒼天¶
曷其有所(比也肅肅羽聲鴇鳥名似鴈/而大無後趾集止也苞叢生)¶
(也栩柞櫟也其子爲皂斗殻可以染皂/者是也盬不攻緻也蓺樹怙恃也○民)¶
(從征役而不得養其父母故作此詩言/鴇之性不樹止而今乃飛集于苞栩之)¶
(上如民之性本不便於勞苦今乃乆從/征役而不得耕田以供子職也悠悠蒼)¶
(天何時使我/得其所乎)○肅肅鴇翼集于苞棘王¶
事靡盬不能蓺黍稷父母何食悠悠蒼¶
<pb:KR1c0009_SBCK_006-8b>¶
天曷其有極(比也極/巳也)○肅肅鴇行(户郎/反)¶
集于苞桑王事靡盬不能蓺稻梁父母¶
何嘗悠悠蒼天曷其有常(比也行列也/稻即今南方)¶
(所食稻米水生而色白者也粱粟/類也有數色嘗食也常復其常也)¶
　　　鴇羽三章章七句¶
豈曰無衣七兮不如子之衣安且吉兮¶
(賦也矦伯七命其車旗衣服皆以七爲/節子天子也○史記曲沃桓叔之子武)¶
<pb:KR1c0009_SBCK_006-9a>¶
(公伐晉滅之盡以其寶器賂周釐王王/以武公爲晉君列於諸矦此詩蓋述其)¶
(請命之意言我非無是七章之衣也而/必請命者蓋以不如天子之命服之爲)¶
(安且吉也蓋當是時周室雖衰典刑猶/在武公旣負弑君篡國之罪則人得討)¶
(之而無以自立於天地之閒故賂王請/命而爲說如此然其倨慢無禮亦巳甚)¶
(矣釐王貪其寶玩而不思天理民彞之/不可廢是以誅討不加而爵命行焉則)¶
(王綱於是乎不振而人紀/或幾乎絶矣嗚呼痛哉)○豈曰無衣¶
六兮不如子之衣安且燠(於六/反)兮(賦也/天子)¶
<pb:KR1c0009_SBCK_006-9b>¶
(之卿六命變七言六者謙也不敢必當/矦伯之命得受六命之服比於天子之)¶
(卿亦幸矣燠煖也/言其可以乆也)¶
　　　無衣二章章三句¶
有杕之杜生于道左彼君子兮噬(韓詩/作逝)¶
肯適我中心好(呼報/反)之曷飮(於鴆/反)食(音/嗣)¶
之(比也左東也噬發語詞也曷何也○/此人好賢而恐不足以致之故言此)¶
(枤然之杜生于道左其蔭不足以休息/如己之寡弱不足恃頼則彼君子者亦)¶
<pb:KR1c0009_SBCK_006-10a>¶
(安肯顧而適我哉然其中心好之則不/巳也但無自而得飲食之耳夫以好賢)¶
(之心如此則賢者安有不/至而何寡弱之足患哉)○有杖之杜¶
生于道周彼君子兮噬肯來遊中心好¶
之曷飮食之(比也周/曲也)¶
　　　有杖之杜二章章六句¶
葛生蒙楚蘝(音/廉)蔓于野(叶上/與反)予美亡此¶
誰與獨處(興也蘝草名似括樓葉盛而/細蔓延也予美婦人指其夫)¶
<pb:KR1c0009_SBCK_006-10b>¶
(也○婦人以其夫乆從征役而不歸故/言葛生而蒙於楚蘝生而蔓于野各有)¶
(所依託而予之所美者獨不/在是則誰與而獨處於此乎)○葛生蒙¶
棘蘝蔓于域予美亡此誰與獨息(興也/域塋)¶
(域也息/止也)○角枕粲兮錦衾爛兮予美亡¶
此誰與獨旦(賦也粲爛華美鮮明之/貌獨旦獨處至旦也)○¶
夏之日冬之夜(叶羊/茹反)百嵗之後歸于其¶
居(叶姬御反○賦也夏日永冬夜永居/墳墓也○夏日冬夜獨居憂思於是)¶
<pb:KR1c0009_SBCK_006-11a>¶
(爲切然君子之歸無期不可得而見矣/要死而相從耳鄭氏曰言此者婦人專)¶
(一義之至情之盡蘇氏曰思之/深而無異心此唐風之厚也)○冬之¶
夜(同/上)夏之日百歲之後(叶胡/故反)歸于其室¶
(賦也室/壙也)¶
　　　葛生五章章四句¶
采苓采苓首陽之巓(叶典/因反)人之爲言苟¶
亦無信(叶斯/人反)舎(音捨/下同)旃(之然/反)舎旃苟亦¶
<pb:KR1c0009_SBCK_006-11b>¶
無然人之爲言胡得焉(比也首陽首山/之南也巓山頂)¶
(也旃之也○此刺聽讒之詩言子欲采/苓於首陽之巓乎然人之爲是言以告)¶
(子者未可遽以爲信也姑舎置之而無/遽以爲然徐察而審聽之則造言者無)¶
(所得而讒止矣或/曰興也下章放此)采苦采苦首陽之下¶
(叶後/五反)人之爲言苟亦無與舎旃舎旃苟¶
亦無然人之爲言胡得焉(比也苦苦莱/生山田及澤)¶
(中得霜甜脆/而美與許也)○采葑采葑首陽之東人¶
<pb:KR1c0009_SBCK_006-12a>¶
之爲言苟亦無從舎旃舎旃苟亦無然¶
人之爲言胡得焉(比也從/聽也)¶
　　　采苓三章章八句¶
　　　　唐國十二篇三十三章二百¶
　　　　三句¶
　　秦一之十一(秦國名其地在禹貢/雍州之域近鳥鼠山)¶
(𥘉伯益佐禹治水有功賜姓嬴氏/其後中潏居西戎以保西垂六丗)¶
<pb:KR1c0009_SBCK_006-12b>¶
(孫大駱生成及非子非子事周孝/王養馬於汧渭之閒馬大繁息孝)¶
(王封爲附庸而邑之秦至宣王時/犬戎滅成之族宣王遂命非子曽)¶
(孫秦仲爲大夫誅西戎不克見殺/及幽王爲西戎犬戎所殺平王東)¶
(遷秦仲孫襄公以兵送之王封襄/公爲諸矦曰能逐犬戎即有岐豐)¶
(之地襄公遂有周西都畿内八百/里之地至玄孫德公又徙於雍秦)¶
(即今之秦州雍今京/兆府興平縣是也)¶
有車鄰鄰有馬白顚(都田反叶/典因反)未見君¶
<pb:KR1c0009_SBCK_006-13a>¶
子寺人之令(力呈反〇賦也鄰鄰衆車/之聲白顛額有白毛今謂)¶
(之的顙君子指秦君寺人内小臣也令/使也○是時秦君始有車馬及此寺人)¶
(之官將見者必先使寺人通/之故國人創見而誇美之也)○阪(音/反)有¶
&KR0238;隰有栗旣見君子並坐鼓瑟今者不¶
樂(音/洛)逝者其耊(田節反叶地一反○興/也八十曰耊○阪則有)¶
(&KR0238;矣隰則有栗矣旣見君于則並坐/鼓瑟矣失今不樂則逝者其耊矣)○¶
阪有桑隰有楊旣見君子並坐鼓簧(音/黃)¶
<pb:KR1c0009_SBCK_006-13b>¶
今者不樂逝者其亡(興也簧笙中金葉/吹笙則鼓動之以)¶
(出聲/者也)¶
　　　車鄰三章一章四句二章章六句¶
駟驖(田結/反)孔阜(符有/反)六轡在手公之媚¶
(眉冀/反)子從公于狩(叶始九反○賦也駟/驖四馬皆黑色如鐵)¶
(也孔甚也阜肥大也六轡者兩服兩驂/各兩轡而驂馬兩轡納之於觖故惟六)¶
(轡在手也媚子所親愛之/人也此亦前篇之意也)○奉時辰牡¶
<pb:KR1c0009_SBCK_006-14a>¶
辰牡孔碩(叶常/灼反)公曰左之舎(音/捨)㧞(蒲末/反)¶
則獲(叶黃郭反○賦也時是辰時也牡/獸之牡者也辰牡者冬獻狼夏獻)¶
(麋春獻鹿豕之類奉之者虞人翼以待/射也碩肥大也公曰左之者命御者使)¶
(左其車以射獸之左也蓋射必中其左/乃爲中殺五御所謂逐禽左者爲是故)¶
(也㧞矢括也曰左之而捨㧞無不/獲者言獸之多而射御之善也)○遊¶
于北園四馬旣閑(叶胡/田反)輶(音/由)車鸞鑣(彼/驕)¶
(反)載獫(力驗/反)歇(許竭/反)驕(許喬反〇賦也/田事巳畢故遊)¶
<pb:KR1c0009_SBCK_006-14b>¶
(于北園閑調習也輶輕也鸞鈴也效鸞/鳥之聲鑣馬衘也驅逆之車置鸞於馬)¶
(御之兩旁乗車則鸞在衡和在軾也獫/歇驕皆田犬名長喙曰獫短喙曰歇驕)¶
(以車載犬蓋以休其足力也韓/愈畫記有騎擁田犬者亦此類)¶
　　　駟驖三章章四句¶
小戎俴(錢淺/反)收五楘(音/木)梁輈(陟留/反)游環¶
脅驅(叶居懼反/又居録反)陰靷(音/㣧)鋈(音/沃)續(叶辭屢/反又如)¶
(字)丈茵(音/因)暢(敕亮/反)轂(叶又/去聲)駕我騏(音/其)馵¶
<pb:KR1c0009_SBCK_006-15a>¶
(之樹反又/之録反)言念君子温其如玉在其板¶
屋亂我心曲(賦也小戎兵車也俴淺也/収軫也謂車前後兩端横)¶
(木所以収歛所載者也凢車之制廣皆/六尺六寸其平地任載者爲大車則軫)¶
(深八尺兵車則軫深四尺四寸故曰小/戎俴収也五五束也楘歴録然文章之)¶
(貌也梁輈從前軫以前稍曲而上至衡/則向下鉤之衡横於輈下而輈形穹隆)¶
(上曲如屋之梁又以皮革五處束之其/文章歴録然也游環靷環也以皮爲環)¶
(當兩服馬之背上游移前却無定處引/兩驂馬之外轡貫其中而執之所以制)¶
<pb:KR1c0009_SBCK_006-15b>¶
(驂馬使不得外出左傳曰如驂之有靳/是也脅驅亦以皮爲之前係於衡之兩)¶
(端後係於軫之兩端當服馬脅之外所/以驅驂馬使不得内入也隂揜軌也軌)¶
(在軾前而以板横側揜之以其隂映此/軌故謂之隂也靷以皮二條前係驂馬)¶
(之頸後係隂版之上也鋈續隂板之上/有續靷之處消白金沃灌其環以爲飾)¶
(也蓋車衡之長六尺六寸止容二服驂/馬之頭不當於衡故别爲二靷以引車)¶
(亦謂之靳左傳曰兩靷將絶是也文茵/車中所坐虎皮褥也暢長也轂/車輪)¶
(之中外持輻內受軸者也大車之轂一/尺有半兵車之轂長三尺二寸故兵車)¶
<pb:KR1c0009_SBCK_006-16a>¶
(曰暢轂騏騏文也馬左足白曰馵君子/婦人目其夫也温其如玉美之之詞也)¶
(板屋者西戎之俗以板爲屋心曲心中/委曲之處也○西戎者秦之臣子所與)¶
(不共戴天之讎也襄公上承天子之命/率其國人往而征之故其從役者之家)¶
(人先誇車甲之盛如此而後及其私情/蓋以義興師則雖婦人亦知勇於赴敵)¶
(而無所/怨矣)○四牡孔阜(扶有/反)六轡在手騏¶
駵(音/留)是中(叶諸/仍反)騧(古花/反)驪是驂(叶䟽/簪反)龍¶
盾(順允/反)之合鋈以觼(古穴/反)軜(音/納)言念君¶
<pb:KR1c0009_SBCK_006-16b>¶
子温其在邑(叶烏/合反)方何爲期胡然我念¶
之(賦也赤馬黒鬛曰駵中兩服馬也黃/馬黒喙曰騧驪黒色也盾干也畫龍)¶
(於盾合而載之以爲車上之衛必載二/者備破毀也觼環之有舌者軜驂内轡)¶
(也置觼於軾前以係軜故謂之觼軜亦/消沃白金以爲飾也邑西鄙之邑也方)¶
(將也將以何時爲歸期乎/何爲使我思念之極也)○俴駟孔羣¶
厹(音/求)矛鋈錞(徒對反叶/朱倫反)蒙伐有苑(叶音/氲)¶
虎韔(敕亮/反)鏤膺交韔二弓(叶姑/弘反)竹閉緄¶
<pb:KR1c0009_SBCK_006-17a>¶
(古夲/反)縢(直登/反)言念君子載寢載興厭厭¶
(於鹽/反)良人秩秩德音(叶一陵反〇賦也/俴駟四馬皆以淺)¶
(薄之金爲甲欲其輕而易於馬之旋習/也孔甚羣和也厹矛三隅矛也鋈錞以)¶
(白金沃矛之下端平底者也蒙雜也伐/中干也盾之别名苑文貌畫雜羽之文)¶
(於盾上也虎韔以虎皮爲弓室也鏤膺/鏤金以飾馬當胷帶也交韔交二弓於)¶
(韔中謂顚倒安置之必二弓以備壞也/閉弓檠也儀禮作䪐緄縄縢約也以竹)¶
(爲閉而以縄約之於弛弓之裏檠弓體/使正也載寢載興言思之深而起居不)¶
<pb:KR1c0009_SBCK_006-17b>¶
(寧也厭厭安也/秩秩有序也)¶
　　　小戎三章章十句¶
蒹(古恬/反)葭(音/加)蒼蒼曰露爲霜所謂伊人¶
在水一方遡(蘇路/反)洄(音/回)從之道阻且長¶
遡遊從之宛在水中央(賦也蒹似萑而/細髙數尺又謂)¶
(之薕葭蘆也兼葭未敗而露始爲霜秋/水時至百川灌河之時也伊人猶言彼)¶
(人也一方彼一方也遡洄逆流而上也/遡遊順流而下也宛然坐見貌在水之)¶
<pb:KR1c0009_SBCK_006-18a>¶
(中央言近而不可至也〇言秋水方盛/之時所謂彼人者乃在水之一方上下)¶
(求之而皆不可得然/不知其何所指也)○蒹葭凄凄白露¶
未晞所謂伊人在水之湄遡洄從之道¶
阻且躋遡游從之宛在水中坻(直尸反/○賦也)¶
(凄凄猶蒼蒼也晞乾也湄水草之/交也躋升也言難至也小渚曰坻)○蒹¶
葭采采(叶此/履反)白露未巳所謂伊人在水¶
之涘(叶以始/二反)遡洄從之道阻且右(叶羽/軌反)¶
<pb:KR1c0009_SBCK_006-18b>¶
遡游從之宛在水中沚(賦也采采言其/盛而可采也巳)¶
(止也右不相直而出/其右也小渚曰沚)¶
　　　蒹葭三章章八句¶
終南何有有條有梅(叶莫/悲反)君子至止錦¶
衣狐裘(叶渠/之反)顔如渥(於角/反)丹其君也哉¶
(叶將黎反○興也終南山名在今京兆/府南條山楸也皮葉白色亦白材理好)¶
(宜爲車板君子指其君也至止至終南/之下也錦衣狐裘諸矦之服也玉藻曰)¶
<pb:KR1c0009_SBCK_006-19a>¶
(君衣狐白裘錦衣以裼之渥漬也其君/也哉言容兒衣服稱其爲君也此秦人)¶
(美其君之詞亦車/鄰駟驖之意也)○終南何有有紀有¶
堂君子至止黻(音/弗)衣繡裳佩玊將將(七/羊)¶
(反)壽考不忘(興也紀山之廉角也堂山/之寛平處也黻之狀亞兩)¶
(已相戾也繡刺繡也將將佩玊聲也壽/考不忘者欲其居此位服此服長乆而)¶
(安寧/也)¶
　　　終南二章章六句¶
<pb:KR1c0009_SBCK_006-19b>¶
交交黃鳥止于棘誰從穆公子車奄息¶
維此奄息百夫之特臨其穴(叶户/橘反)惴惴¶
其慄彼蒼者天(叶鐵/因反)殱(子廉/反)我良人如¶
可贖兮人百其身(興也交交飛而往來/之貌從穆公從死也)¶
(子車氏奄息名特傑出之稱穴壙也惴/惴懼貌慄懼殱盡良善贖貿也○秦穆)¶
(公卒以子車氏之三子爲殉皆秦之良/也國人哀之爲之賦黃鳥事見春秋傳)¶
(即此詩也言交交黃鳥則止于棘矣誰/從穆公則子車奄息也蓋以所見起興)¶
<pb:KR1c0009_SBCK_006-20a>¶
(也臨穴而惴慄蓋生納之壙中也三子/皆國之良而一旦殺之若可貿以它人)¶
(則人皆願百其/身以易之矣)○交交黃鳥止于桑誰¶
從穆公子車仲行(戶郎/反)維此仲行百夫¶
之防臨其穴惴惴其慄彼蒼者天殱我¶
良人如可贖兮人百其身(興也防當也/言一人可當)¶
(百夫/也)○交交黃鳥止于楚誰從穆公子¶
車鍼虎維此鍼虎百夫之禦臨其穴惴¶
<pb:KR1c0009_SBCK_006-20b>¶
惴其慄彼蒼者天殱我良人如可贖兮¶
人百其身(興也禦/猶當也)¶
　　　黃鳥三章章十二句(春秋傳曰/君子曰秦)¶
(穆之不爲盟主也冝哉死而棄/民先王違丗猶詒之法而况奪)¶
(之善人乎今縱無法以遺後嗣/而又收其良以死難以在上矣)¶
(君子是以知秦之不復東征也/愚按穆公於此其罪不可逃矣)¶
(但或以爲穆公遺命如此而三/子自殺以從之則三子亦不得)¶
<pb:KR1c0009_SBCK_006-21a>¶
(爲無罪今觀臨穴惴慄之言則/是康公從父之亂命迫而納之)¶
(於壙其罪有所歸矣又按史記/秦武公卒𥘉以人從死死者六)¶
(十六人至穆公遂用百七十七/人而三良與焉蓋其𥘉特出於)¶
(戎翟之俗而無明王賢伯以討/其罪於是習以爲常則雖以穆)¶
(公之賢而不免論其事者亦徒/閔三良之不幸而歎秦之衰至)¶
(於王政不綱諸矦擅命殺人不/忌至於如此則莫知其爲非也)¶
(嗚呼俗之敝也乆矣其後始皇/之葬後宫皆令從死工匠生閉)¶
<pb:KR1c0009_SBCK_006-21b>¶
(墓中尚/何怪哉)¶
鴥(伊橘/反)彼晨風(叶孚/愔反)鬱彼北林未見君¶
子憂心欽欽如何如何忘我實多(興也/鴥疾)¶
(飛貌晨風鸇也鬱茂盛貌君子指其夫/也欽欽憂而不忘之貌○婦人以夫不)¶
(在而言鴥彼晨風則歸于鬱然之北林/矣故我未見君子而憂心欽欽也彼君)¶
(子者如之何而忘我之多乎此/與扊扅之歌同意蓋秦俗也)○山有¶
苞櫟(盧狄反叶/歴各反)隰有六駁(邦角/反)未見君¶
<pb:KR1c0009_SBCK_006-22a>¶
子憂心靡樂(音/洛)如何如何忘我實多(興/也)¶
(駁梓榆也其皮青白如駁○山則有苞/櫟矣隰則有六駁矣未見君子則憂心)¶
(靡樂矣靡樂/則憂之甚也)○山有苞棣(音/悌)隰有樹檖¶
未見君子憂心如醉如何如何忘我實¶
多(興也棣唐棣也檖赤羅也實似梨/而小酢可食如醉則憂又甚矣)¶
　　　晨風三章章六句¶
豈曰無衣與子同𫀆(抱毛反叶/歩謀反)王于興¶
<pb:KR1c0009_SBCK_006-22b>¶
師修我戈矛與子同仇(賦也𫀆襺也戈/長六尺六寸矛)¶
(長二丈王于興師以天子之命而興師/也○秦俗強悍樂於戰鬪故其人平居)¶
(而相謂曰豈以子之無衣而與子同袍/乎蓋以王于興師則將脩我戈矛而與)¶
(子同仇也其懽愛之心足以相死如此/蘇氏曰秦本周地故其民猶思周之盛)¶
(時而稱先王焉或曰興也取/與子同三字爲義後章放此)○豈曰無¶
衣與子同澤(叶徒/洛反)王于興師脩我矛㦸¶
(叶訖/約反)與子偕作(賦也澤裏衣也以其親/膚近於垢澤故謂之澤)¶
<pb:KR1c0009_SBCK_006-23a>¶
(㦸車㦸也/長丈六尺)○豈曰無衣與子同裳王于¶
興師脩我甲兵(叶晡/茫反)與子偕行(叶户郎/反〇賦)¶
(也行/往也)¶
　　　無衣三章章五句(秦人之俗大/抵尚氣槩先)¶
(勇力忘生輕死故其見於詩如/此然本其初而論之岐豐之地)¶
(文王用之以興二南之化如彼/其忠且厚也秦人用之未幾而)¶
(一變其俗至於如此則巳悍然/有招八州而朝同列之氣矣何)¶
<pb:KR1c0009_SBCK_006-23b>¶
(哉雍州土厚水深其民厚重質/直無鄭衛驕墯浮靡之習以善)¶
(導之則易以興起而篤於仁義/以猛驅之則其強毅果敢之資)¶
(亦足以強兵力農而成富強之/業非山東諸國所及也嗚呼後)¶
(丗欲爲定都立國之計者誠不/可不監乎此而凢爲國者其於)¶
(導民之路尤不可/以不審其所之也)¶
我送舅氏曰至渭陽何以贈之路車乗¶
(成證/反)黃(賦也舅氏秦康公之舅晉公子/重耳也出亡在外穆公召而納)¶
<pb:KR1c0009_SBCK_006-24a>¶
(之時康公爲太子送之渭陽而作此詩/渭水名秦時都雍至渭陽者蓋東行送)¶
(之於咸陽之地也路車諸矦/之車也乗黃四馬皆黃也)○我送舅¶
氏悠悠我思(叶新/齎反)何以贈之瓊瑰(古回/反)¶
玊佩(叶蒲眉反○賦也悠悠長也序以/爲時康公之母穆姬巳卒故康公)¶
(送其舅而念母之不見也或日穆姬之/卒不可考此但别其舅而懷思耳瓊瑰)¶
(石而/次玉)¶
　　　渭陽二章章四句(按春秋傳晉/獻公烝於齊)¶
<pb:KR1c0009_SBCK_006-24b>¶
(姜生秦穆夫人太子申生娶大/戎胡姬生重耳小戎子生夷吾)¶
(驪姬生奚齊其娣生卓子驪姬/譛申生申生自殺又譖二公子)¶
(二公子皆出奔獻公卒奚齊卓/子繼立皆爲大夫里克所弑秦)¶
(穆公納夷吾是爲惠公卒子圉/立是爲懷公立之明年秦穆公)¶
(又召重耳而納之是爲文公王/氏曰至渭陽者送之逺也悠悠)¶
(我思者思之長也路車乗黃瓊/瑰玉佩者贈之厚也廣漢張氏)¶
(曰康公爲太子送舅氏而念母/之不見是固良心也而卒不能)¶
<pb:KR1c0009_SBCK_006-25a>¶
(自克於令狐之役怨欲害乎良/心也使康公知循是心養其端)¶
(而充之則怨/欲可消矣)¶
於我乎夏屋渠渠今也每食無餘于(音/吁)¶
嗟乎不承權輿(賦也夏大也渠渠深廣/皃承繼也權輿始也○)¶
(此言其君始有渠渠之夏屋以待賢者/而其後禮意寖衰供億寖薄至於賢者)¶
(毎食而無餘於是嘆/之言不能繼其始也)○於我乎每食四¶
簋(叶巳/有反)今也每食不飽(叶𥙷/苟反)于嗟乎不¶
<pb:KR1c0009_SBCK_006-25b>¶
承權輿(賦也簋瓦器容斗二勝方曰簠/圓曰簋簠盛稻粱簋盛黍稷四)¶
(簋禮食/之盛也)¶
　　　權輿二章章五句(漢楚元王敬/禮申公白公)¶
(穆生穆生不耆酒元王毎置酒/嘗爲穆生設醴及王戊即位常)¶
(設後忘設焉穆生退曰可以逝/矣醴酒不設王之意怠不去楚)¶
(人將鉗我於市遂稱疾申公白/公強起之曰獨不念先王之德)¶
(歟今王一旦失小禮何足至此/穆生曰先王之所以禮吾三人)¶
<pb:KR1c0009_SBCK_006-26a>¶
(者爲道之存故也今而忽之是/忘道也忘道之人胡可與乆處)¶
(豈爲區區之禮哉遂謝/病去亦此詩之意也)¶
　　　　秦國十篇二十七章一百八¶
　　　　十一句¶
<pb:KR1c0009_SBCK_006-26b>¶
¶
詩卷第六¶
