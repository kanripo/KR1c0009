# -*- mode: mandoku-view -*-
#+TITLE: 詩集傳
#+DATE: 2015-09-23 09:36:29
#+PROPERTY: JUAN 14
<pb:KR1c0009_SBCK_015-1a>¶
詩卷第十五　朱熹集傳¶
　　都人士之什二之八¶
彼都人士狐裘黄黃其容不改出言有¶
章行歸于周萬民所望(叶音亡○賦也/都王都也黃黄)¶
(狐裘色也不改有常也章文章也周鎬/京也○亂離之後人不復見昔日都邑)¶
(之盛人物儀容之美而/作此詩以歎惜之也)○彼都人士臺¶
笠緇撮(七活反叶/租悦反)彼君子女綢(&KR0033;畱/反)&KR0033;¶
<pb:KR1c0009_SBCK_015-1b>¶
如髪(叶方/月反)我不見兮我心不說(音悦○/賦也臺)¶
(夫須也緇撮緇布冠也其制小僅可撮/其髻也君子女都人貴家之女也綢&KR0033;)¶
(如髪未詳其義然以四章五/章推之亦言其髪之美耳)○彼都人¶
士充耳琇(音/秀)實彼君子女謂之尹吉我¶
不見兮我心苑(於粉/反)結(叶繳質反○賦/也琇美石也以)¶
(美石爲瑱尹吉未詳鄭氏曰吉讀爲姞/尹氏姞氏周之昏姻舊姓也人見都人)¶
(之女咸謂尹氏姞氏之女言其有禮法/也李氏曰所謂尹吉猶晉言王謝唐言)¶
<pb:KR1c0009_SBCK_015-2a>¶
(崔盧也苑猶/屈也積也)○彼都人士&KR0183;帶而厲(叶/落)¶
(蓋/反)彼君子女卷(音/權)髪如蠆(初邁/反)我不見¶
兮言從之邁(賦也厲垂帶之貌卷髪鬢/傍短髪不可斂者曲上卷)¶
(然以爲飾也蠆螫蟲也尾末揵然似髪/之曲上者邁行也盖曰是不可得見也)¶
(得見則我從之/邁矣思之甚也)○匪伊&KR0183;之帶則有餘¶
匪伊卷之髪則有旟我不見兮云何盱¶
(喜俱/反)矣(賦也旟揚也盱望也説見何人/斯篇○此言士之帶非故&KR0183;之)¶
<pb:KR1c0009_SBCK_015-2b>¶
(也帶自有餘耳女之髪非故卷之也髪/自有旟耳言其自然閑美不假修飾也)¶
(然不可得而見矣則/如何而不望之乎)¶
　　　都人士五章章六句¶
终朝采綠不盈一匊(弓六/反)予髪曲局薄¶
言歸沐(賦也自旦及食時爲終朝綠王/芻也兩手曰匊局卷也猶言首)¶
(如飛蓬也○婦人思其君子而言終朝/采綠而不盈一匊者思念之深不專於)¶
(事也又念其髪之曲局於是舍/之而歸沐以待其君子之還也)○終朝¶
<pb:KR1c0009_SBCK_015-3a>¶
采藍(盧談/反)不盈一襜(尺占反叶/都甘反)五曰爲¶
期六曰不詹(音占叶多甘反○賦也藍/染草也衣蔽前謂之襜卽)¶
(蔽膝也詹與瞻同五日爲期去時/之約也六日不詹過期而不見也)○之¶
子于狩(尺救/反)言韔(敕亮/反)其弓(叶姑/𢎞反)之子¶
于釣言綸之繩(賦也之子謂其君子也/理絲曰綸○言君子若)¶
(歸而欲往狩耶我則爲之韔其弓欲往/釣耶我則爲之綸其繩望之切思之深)¶
(欲無往而不/與之俱也)○其釣維何維魴(音/房)及鱮¶
<pb:KR1c0009_SBCK_015-3b>¶
(音叙叶/音湑)維魴及鱮薄言觀者(叶掌與反/○賦也於)¶
(其釣而有𫉬也又將從/而觀之亦上章之意也)¶
　　　采綠四章章四句¶
芃芃(蒲東/反)黍苗陰雨膏(古報/反)之悠悠南¶
行召伯勞(力報/反)之(興也芃芃長大貌悠/悠遠行之意○宣王)¶
(封申伯於謝命召穆公往營城邑故將/徒役南行而行者作此言芃芃黍苗則)¶
(惟隂雨能膏之悠悠南/行則惟召伯能勞之也)○我任(音/壬)我輦¶
<pb:KR1c0009_SBCK_015-4a>¶
(力展/反)我車我牛(叶魚/其反)我行旣集蓋云歸¶
哉(叶將黎反<折 t="33"/>賦也任負任者也輦人/輓車也牛所以駕大車也集成也營)¶
(謝之役旣/成而歸也)○我徒我御我師我旅我行¶
旣集蓋云歸處(賦也徒𡵯行者御乘車/者五百人爲旅五旅爲)¶
(師春秋傳曰君行/師從&KR0056;行旅從)○肅肅謝功召伯營¶
之烈烈征師召伯成之(賦也肅肅嚴正/之貌謝邑名申)¶
(伯所封國也今在鄧州信陽軍功工役/之事也營治也烈烈威武貌征行也)¶
<pb:KR1c0009_SBCK_015-4b>¶
○原隰旣平泉流旣清召伯有成王心¶
則寧(賦也土治曰平水治曰清○言召/伯營謝邑相其原隰之宜通其水)¶
(泉之利此功旣成/宣王之心則安也)¶
　　　黍苗五章章四句(此宣王時詩/與大雅崧高)¶
(相表/裏)¶
隰桑有阿其葉有難(乃多/反)旣見君子其¶
樂(音洛/下同)如何(興也隰下溼之處宜桑者/也阿美貌難盛貌皆言枝)¶
<pb:KR1c0009_SBCK_015-5a>¶
(葉條&KR0183;之狀○此喜見君子之詩言隰/桑有阿則其葉有難矣旣見君子則其)¶
(樂如何哉詞意大槩與菁莪相𩔖然所/謂君子則不知其何所指矣或曰比也)¶
(下章/放此)○隰桑有阿其葉有沃(烏酷反叶/鬱縛反)¶
旣見君子云何不樂(興也沃/光澤貌)○隰桑有¶
阿其葉有幽(叶於/交反)旣見君子徳音孔膠¶
(音交○興也幽/黒色也膠固也)○心乎愛(叶許/旣反)矣遐不¶
謂矣中心藏之何日忘之(賦也遐與何/同表記作瑕)¶
<pb:KR1c0009_SBCK_015-5b>¶
(鄭氏註曰瑕之言胡也謂猶告也○言/我中心誠愛君子而旣見之則何不遂)¶
(以告之而但中心藏之將使何日而忘/之耶楚辭所謂思公子兮未敢言意盖)¶
(如此愛之根於中者深/故發之遲而存之乆也)¶
　　　隰桑四章章四句¶
白華(音/花)菅(音/姦)兮白茅束兮之子之遠俾¶
我獨兮(比也白華野菅也已漚爲菅之/子斥幽王也俾使也我申后自)¶
(我也○幽王娶申女以爲后又得褒姒/而黜申后故申后作此詩言白華爲菅)¶
<pb:KR1c0009_SBCK_015-6a>¶
(則白茅爲束二物至微猶必相須/爲用何之子之遠而俾我獨耶)○英¶
英白雲露彼菅茅(叶莫/侯反)天歩艱難之子¶
不猶(比也英英輕明之貌白雲水上輕/清之氣當夜而上騰者也露卽其)¶
(散而下降者也歩行也天步猶言時運/也猶圖也或曰猶如也○言雲之澤物)¶
(無微不被今時運艱難而之子/不圖不如白雲之露菅茅也)○滮(符/彪)¶
(反)池北流浸彼稻田(叶地/因反)嘯歌傷懷念¶
彼碩人(比也滮流貌北流豐鎬之閒水/多北流碩人尊大之稱亦謂幽)¶
<pb:KR1c0009_SBCK_015-6b>¶
(王也○言小水微流尚能浸灌王之尊/大而反不能通其寵澤所以使我嘯歌)¶
(傷懷而/念之也)○樵(徂焦/反)彼桑薪卬(五綱/反)烘(火/東)¶
(反)于煁(市林/反)維彼碩人實勞我心(比也/樵采)¶
(也桑薪薪之善者也卬我烘燎也煁無/釜之竈可燎而不可烹餁者也○桑薪)¶
(宜以烹餁而但爲燎燭以比/嫡后之尊而反見卑賤也)○鼓鍾于¶
宮聲聞(音/問)于外念子懆懆(七到/反)視我邁¶
邁(比也懆懆憂貌邁邁不顧也○鼓鍾/于宮則聲聞于外矣念子懆幧而反)¶
<pb:KR1c0009_SBCK_015-7a>¶
(視我邁/邁何哉)○有鶖(音/秋)在梁有鶴在林維彼¶
碩人實勞我心(比也鶖秃鶖也梁魚梁/也○蘇氏曰鶖鶴皆以)¶
(魚爲食然鶴之於鶖淸濁則有閒矣今/鶖在梁而鶴在林鶖則飽而鶴則飢矣)¶
(幽王進褒姒而黜申后/譬之養鶖而棄鶴也)○鴛鴦在梁戢¶
其左翼之子無良二三其德(比也戢其/左翼言不)¶
(失其常也良善也二三/其德則鴛鴦之不如矣)○有扁(歩典/反)斯¶
石履之卑兮之子之遠俾我疷(都禮反/叶喬移)¶
<pb:KR1c0009_SBCK_015-7b>¶
(反)兮(比也扁卑貌俾使疷病也○有扁/然而卑之石則履之者亦卑矣如)¶
(妾之賤則寵之者亦賤矣是/以之子之遠而俾我疷也)¶
　　　白華八章章四句¶
緜蠻黃鳥止于丘阿道之云遠我勞如¶
何飲(於鴆/反)之食(音/嗣)之敎之誨之命彼後¶
車謂之載之(比也緜蠻鳥聲阿曲阿也/後車副車也○此微賤勞)¶
(苦而思有所託者爲鳥言以自比也蓋/曰緜蠻之黄鳥自言止于丘阿而不能)¶
<pb:KR1c0009_SBCK_015-8a>¶
(前盖道遠而勞甚矣當是時也有能飲/之食之敎之誨之又命後車以載之者)¶
(乎)○緜蠻黄鳥止于丘隅豈敢憚行畏¶
不能趨飲之食之敎之誨之命彼後車¶
謂之載之(比也隅角憚畏/也趨疾行也)○緜蠻黃鳥¶
止于丘側豈敢憚行畏不能極飲之食¶
之敎之誨之命彼後車謂之載之(比也/側傍)¶
(極至也國語云齊朝/駕則夕極於魯國)¶
<pb:KR1c0009_SBCK_015-8b>¶
　　　緜蠻三童章八句¶
幡幡(孚煩/反)瓠葉采之亨(叶鋪/郎反)之君子有¶
酒酌言嘗之(賦也幡幡瓠葉貌○此亦/燕飲之詩言幡幡瓠葉采)¶
(之亨之至薄也然君子有酒則亦以是/酌而嘗之蓋述主人之謙詞言物雖薄)¶
(而必與賓/客共之也)○有兔(它故/反)斯首炮(百交/反)之¶
燔(音煩叶/汾乾反)之君子有酒酌言獻(叶虚/言反)之¶
(賦也有兔斯首一兔也猶數魚以尾也/毛曰炮加火曰燔亦薄物也獻獻之於)¶
<pb:KR1c0009_SBCK_015-9a>¶
(賓/也)○有兔斯首燔之炙(音&KR0215;叶/陟略反)之君子¶
有酒酌言酢(才洛/反)之(賦也炕火曰炙謂/以物貫之而舉於)¶
(火上以炙之酢報也賓/旣卒爵而酌主人也)○有兔斯首燔¶
之炮(叶蒲/侯反)之君子有酒酌言醻(市周/反)之¶
(賦也醻/導飲也)¶
　　　瓠葉四章章四句¶
漸漸(竝士銜/反下同)之石維其高矣山川悠遠¶
<pb:KR1c0009_SBCK_015-9b>¶
維其勞矣武人東征不遑朝(叶&KR0033;/高反)矣(賦/也)¶
(漸漸高峻之貌武人將帥也遑暇也言/無朝旦之暇也/將帥出征經歷險遠)¶
(不堪勞苦而/作此詩也)○漸漸之石維其卒(在律/反)¶
矣山川悠遠&KR0154;其没(叶莫/筆反)矣武人東征¶
不遑出矣(賦也卒崔嵬也謂山巓之末/也曷何没盡也言所登歷何)¶
(時而可盡也不遑出謂/但知深入不暇謀出也)○有豕白蹢(音/的)¶
烝渉波矣月離于畢俾滂(普郎/反)沱(徒何/反)¶
<pb:KR1c0009_SBCK_015-10a>¶
矣武人東征不遑他(湯何/反)矣(賦也蹢蹄/烝衆也離)¶
(月所宿也畢星名豕涉波月離畢將雨/之驗也○張子曰豕之負塗曳泥其常)¶
(性也今其足皆白衆與涉波而去水患/之多可知矣此言乆役又逢大雨甚勞)¶
(苦而不暇/及他事也)¶
　　　漸漸之石三章章六句¶
苕(音/條)之華(音/花)芸(音/云)其黄矣心之憂矣維¶
其傷矣(比也苕陵苕也本草云卽今之/紫葳蔓生附於喬木之上其華)¶
<pb:KR1c0009_SBCK_015-10b>¶
(黄赤色亦名凌霄○詩人自以身逢周/室之衰如苕附物而生雖榮不久故以)¶
(爲比而自言其/心之憂傷也)○苕之華其葉青青(子/零)¶
(反)知我如此不如無生(叶桑經反○比/也青青盛貌然)¶
(亦何能/乆哉)○牂(子桑/反)羊墳(扶云/反)首三星在¶
罶(音/桺)人可以食鮮(息淺/反)可以飽(叶補苟/反○賦)¶
(也牂羊牝羊也墳大也羊瘠則首大也/罶笱也罶中無魚而水靜但見三星之)¶
(光而已○言饑饉之餘百物彫耗如/此苟且得食足矣豈可望其飽哉)¶
<pb:KR1c0009_SBCK_015-11a>¶
　　　苕之華三章章四句(陳氏曰此/詩其辭𥳑)¶
(其情哀周室將亾不可/救矣詩人傷之而已)¶
何草不黃何曰不行(叶户/&KR0048;反)何人不將經¶
營四方(興也草衰則黄將亦行也○周/室將亾征役不息行者苦之故)¶
(作此詩言何草而不黃何日而不行/何人而不將以經營於四方也哉)○¶
何草不𤣥(叶胡/勻反)何人不矜(古頑反韓詩/作鰥叶居陵)¶
(反)哀我征夫獨爲匪民(興也𤣥赤黑色/也旣黄而𤣥也)¶
<pb:KR1c0009_SBCK_015-11b>¶
(無妻曰矜言從役過時而不得歸失其/室家之樂也哀我征夫豈獨爲匪民哉)¶
○匪兕(徐履/反)匪虎率彼曠野(叶上/與反)哀我¶
征夫朝夕不暇(叶後五反○賦也率循/也曠空也○言征夫非)¶
(兕非虎何爲使之循曠/野而朝夕不得閒暇也)○有芃(薄工/反)者¶
狐(與車/叶)率彼幽草有棧(士板/反)之車行彼¶
周道(興也芃尾長貌棧車役車也/周道大道也言不得休息也)¶
　　　何草不黃四章章四句¶
<pb:KR1c0009_SBCK_015-12a>¶
¶
　　　　都人士之什十篇四十三章¶
　　　　　二百句¶
詩卷第十五¶
<pb:KR1c0009_SBCK_015-12b>¶

